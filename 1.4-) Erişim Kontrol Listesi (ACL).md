# Erişim Kontrol Listesi (ACL)

Erişim Kontrol Listesi (ACL), paket başlığında bulunan bilgilere göre bir aygıtın paketleri iletip iletmeyeceğini kontrol eden bir dizi komuttur. ACL'ler yapılandırıldığında aşağıdaki görevleri gerçekleştirir:

- Ağ performansını artırmak için ağ trafiğini sınırlarlar. Örneğin, şirket politikası ağda video trafiğine izin vermiyorsa, video trafiğini engelleyen ACL'ler yapılandırılabilir ve uygulanabilir.
- Trafik akış kontrolü sağlarlar. ACL'ler, güncellemelerin bilinen bir kaynaktan olmasını sağlamak için yönlendirme (routing) güncellemelerini kısıtlayabilir.
- Ağ erişimi için temel düzeyde güvenlik sağlarlar. ACL'ler, bir ana bilgisayarın ağın bir bölümüne erişmesine izin verebilir ve başka bir ana bilgisayarın aynı alana erişmesini engelleyebilir. Örneğin, İnsan Kaynakları ağına erişim, yetkili kullanıcılarla sınırlandırılabilir.
- Trafik türüne göre trafiği filtrelerler. Örneğin, bir ACL e-posta trafiğine izin verebilir, ancak tüm Telnet trafiğini engelleyebilir.
- Ağ hizmetlerine erişime izin verebilir veya reddebilir. Örneğin, bir kullanıcının FTP veya HTTP gibi dosya türlerine erişmesine izin verebilir veya bunları reddedebilir.

