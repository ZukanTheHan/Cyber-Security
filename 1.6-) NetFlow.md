# NetFlow 

NetFlow, ağ üzerindeki kaynak IP/port, hedef IP/port trafiğini ve ne kadar kaynak harcadığını gösteren bir teknolojidir. Genellikle L3 cihazlarda bu teknoloji aktif edilir. Toplanan bilgiler NetFlow toplyacı ve analiz edici bir yazılıma gönderilir. Bu yazılım üzerinde de çeşitli grafiklerle trafik hakkında istatistik bilgileri yer alır. NetFlow verileri toplarken özellikle 6 alandan yararlanır:
- Kaynak IP Adresi
- Hedef IP Adresi
- Kaynak port numarası
- Hedef port numarası
- Katman 3 protokol türü
- Hizmet Türü (ToS)

Kaynak ve hedef IP adresleri ile kaynak ve hedef port numaraları, kaynak ve hedef uygulama arasındaki bağlantıyı tanımlar. Katman 3 protokol türü, IP başlığını izleyen başlık türünü tanımlar (genellikle TCP veya UDP). IPv4 başlığındaki ToS baytı, cihazların bu akıştaki Quality of Service (QoS) kurallarını nasıl uygulaması gerektiği hakkında bilgi içerir.

