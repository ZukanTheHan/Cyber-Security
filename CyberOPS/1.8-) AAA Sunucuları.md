# AAA Sunucuları

**Kimlik doğrulama (Authentication)** - Kullanıcılar ve yöneticiler, söyledikleri kişi olduklarını kanıtlamalıdır.
Kimlik doğrulama, en basit şekilde kullanıcı adı ve parola kullanılarak oluşturulabilir. AAA kimlik doğrulaması, ağa erişimi kontrol etmek için merkezi bir yol sağlar.

**Yetki (Authorization)** -Kullanıcının kimliği doğrulandıktan sonra, yetkilendirme hizmetleri, kullanıcının hangi kaynaklara erişebileceğini ve kullanıcının hangi işlemleri gerçekleştirmesine izin verileceğini belirler.

**Kayıt (Accounting)** - Kayıt, erişilenler, kaynağa erişilen süre ve yapılan değişiklikler dahil olmak üzere kullanıcının ne yaptığını kaydeder.
Ağ kaynaklarının nasıl kullanıldığını takip eder.

TACACS+ ve RADIUS, AAA sunucularıyla iletişim kurmak için kullanılan kimlik doğrulama protokolleridir. TACACS+ veya RADIUS'un seçilmesi, kuruluşun ihtiyaçlarına bağlıdır.

TACACS+ daha güvenli protokol olarak kabul edilir. Bunun nedeni, tüm TACACS+ protokol alışverişlerinin şifrelenmiş olması ve RADIUS'un yalnızca kullanıcının şifresini şifrelemesidir. RADIUS, kullanıcı adlarını, hesap bilgilerini veya RADIUS mesajında taşınan diğer bilgileri şifrelemez.

TACACS+ ağ cihazlarının yönetimi için kimlik denetiminde kullanılır. RADIUS ise ağ üzerinden bir hizmet almak için kimlik denetiminde kullanılır.  Örnek olarak yönetilebilir switch cihazına kullanıcılar cihazı yönetmek için bağlantı kurmaya çalıştığında TACACS+ tarafından kimlik denetimi gerçekleşir. Access point aracılığıyla kablosuz ağa bağlanılmak istendiğinde kimlik denetimi RADIUS tarafından gerçekleştirilir. 

Kimlik denetimi sunucuları kullanmanın diğer bir artısı da yönetimi kolaylaştırmasıdır. Örnek olarak, bir kişinin kimlik bilgilerini kurum içerisindeki tüm cihazlardan silmek için sunucu kullanılabilir. 

TACACS+ genellikle Cisco cihazlarında desteklenir. Günümüzde çoğu üründe bu sistem desteklenmeye başlamıştır. RADIUS ise open standard bir protokoldür. Tüm cihazlar da kullanılabilir. TACACS+ TCP protkolünü kullanırken RADIUS UDP üzerinden haberleşir. TACACS+ kullanıcı veya grup bazlı komut yetkinlendirmesi yapabilir. Kayıt tarafında TACACS+ RADIUS'a göre limitli bir bilgi verir. 

