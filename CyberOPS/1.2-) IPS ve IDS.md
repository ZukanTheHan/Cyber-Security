# IPS ve IDS

IPS (Intrusion preventation systems), izinsiz giriş önleme sistemleri ve IDS (Intrusion detection systems) izinsiz giriş tespit etme sistemleri ağ güvenliğinde kullandığımız sistemlerdir. İki sistemde imzaları kullanarak zararlı trafikleri tespit eder. İmza, bir IDS veya IPS'nin kötü amaçlı etkinliği tespit etmek için kullandığı bir dizi kuraldır. İmzalar, ciddi güvenlik ihlallerini tespit etmek, yaygın ağ saldırılarını tespit etmek ve bilgi toplamak için kullanılabilir. Sisteme sensör şeklinde implemete edilirler. Paket veya bir trafik kesitini inceleyebilirler.  IDS ve IPS teknolojileri, atomik imza modellerini (tek paket) veya bileşik imza modellerini (çoklu paket) algılayabilir. 

IDS sistemleri sisteme paralel bir şekilde yerleştirilir. Trafiğin bir kopyasını alıp inceler. Bir sorunla karşılaşırsa alarm üretir. Konfigürasyonu yapılmışsa güvenlik duvarına bu sorunla ilgili kural yazdırıp trafiği engelleyebilir veya bir TCP trafiğiyse RST biti ile bu trafiği kesebilir. Bu şekilde konfigüre edilmesi ve yönetilmesi zor olduğundan sadece tespit sistemi olarak kullanılır. Ağ içinde kopya trafik aldığından ağ performansını etkilemez ve eğer arıza yaşarsa trafik üzerinden akmadığı için ağı etkilemez. 

IPS sistemlerinde trafik IPS üzerinden akar. IPS sistemi zararlı trafiği direk olarak engelleyebilme olanağına sahiptir. IPS sensörleri sıralı olduğundan akış normalleştirmeyi kullanabilirler. Akış normalleştirme, saldırı birden fazla veri segmenti üzerinde gerçekleştiğinde veri akışını yeniden yapılandırmak için kullanılan bir tekniktir. Trafik üzerinden aktığı için eğer bir arıza meydana gelirse ağ performansını etkiler hatta ağ iletişimini durdurabilir.

Bu teknolojilerden birinin kullanılması diğerinin kullanımını ortadan kaldırmaz. Aslında IDS ve IPS teknolojileri birbirini tamamlayabilir.

Örneğin, IDS daha derin paket incelemesi için yapılandırılabildiğinden, IPS işlemini doğrulamak için bir IDS uygulanabilir. Bu, IPS'nin hat içinde daha az ancak daha kritik trafik modellerine odaklanmasını sağlar.

## IPS Türleri
İki ana tür vardır: Ağ Tabanlı IPS (NIPS) ve Host Tabanlı IPS (HIPS)

Host tabanlı IPS (HIPS), şüpheli etkinliği izlemek ve analiz etmek için bir bilgisayara yüklenen yazılımdır. HIPS'in önemli bir avantajı, işletim sistemini ve o bilgisayara özgü kritik sistem işlemlerini izleyebilmesi ve koruyabilmesidir. İşletim sistemi hakkında ayrıntılı bilgi sahibi olan HIPS, anormal etkinliği izleyebilir ve bilgisayarın tipik davranışıyla eşleşmeyen komutları yürütmesini engelleyebilir. Bu şüpheli veya kötü niyetli davranış, yetkisiz kayıt defteri güncellemelerini, sistem dizininde yapılan değişiklikleri, yüklenebilir programların yürütülmesi ve arabellek taşmasına neden olan etkinlikleri içerebilir. Ana bilgisayarın bir hizmet reddi (DoS) saldırısına katılmasını veya yasadışı bir FTP oturumunun parçası olmasını önlemek için ağ trafiği de izlenebilir. Kriptolu iletiler bilgisayar üzerinde açıldığı için HIPS şifreli iletiler üzerinde de incelemeler yapabilir.


HIPS'in bir dezavantajı, yalnızca yerel düzeyde çalışmasıdır. Ağın tam bir görünümüne veya ağ genelinde gerçekleşebilecek koordineli olaylara sahip değildir. Bir ağda etkili olmak için, her bilgisayara HIPS kurulmalı ve her işletim sistemini desteklemelidir.

Ağ tabanlı IPS (NIPS), ağ üzerinden gerçekleşebilecek saldırıları engelleyen sensörlerdir. Sensörler, kötü niyetli ve yetkisiz faaliyetleri gerçek zamanlı olarak algılar ve gerektiğinde harekete geçebilir.



