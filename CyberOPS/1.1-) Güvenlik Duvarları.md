# Güvenlik Duvarları

Güvenlik duvarı, ağlar arasında bir erişim kontrol politikası uygulayan bir sistem veya sistem grubudur.

Bir ağda güvenlik duvarı kullanmanın çeşitli faydaları vardır:

- Hassas bilgisayarların, kaynakların ve uygulamaların güvenilmeyen kullanıcılara maruz kalmasını önlerler.
- Protokol kusurlarının istismar edilmesini önleyen protokol akışını sterilize ederler.
- Sunuculardan ve istemcilerden gelen kötü amaçlı verileri engellerler.
- Ağ erişim kontrolünün çoğunu ağdaki birkaç güvenlik duvarına yükleyerek güvenlik yönetimi karmaşıklığını azaltırlar.

Güvenlik duvarlarının da bazı sınırlamaları vardır:

- Yanlış yapılandırılmış bir güvenlik duvarı, arıza noktası haline gelerek ağ için ciddi sonuçlar doğurabilir.
- Birçok uygulamadan gelen veriler güvenlik duvarlarından bir şekilde geçirilemeyebilirler. Güvenlik duvarları bu trafiği çöpe atabilir.
- Saldırganlar, güvenlik duvarı çevresinde proaktif olarak yollar arayabilirler. Örnek olarak sistem üzerinde bir IoT cihazı bulunuyorsa ve yeterli güvenlik önlemleri alınanamamışsa saldırgan IoT cihazına erişebilir ve güvenlik duvarında bir delik yaratır.
- Ağ performansı yavaşlayabilir. Bir takım kurallardan geçeceği için geçikmeler olabilir. Bu yüzde güvenlik duvarların paket anahtarlama limitleri vardır. 
- Yetkisiz trafik, güvenlik duvarı üzerinden meşru trafik olarak tünellenebilir veya gizlenebilir. 

## Güvenlik Duvarı Türleri
### Paket Filtreleme Yapan Güvenlik Duvarları

Paket filtreleme yapan güvenlik duvarları, genellikle Katman 3 ve Katman 4 bilgilerine dayalı olarak trafiğe izin veren veya reddeder. Trafiği belirli kriterlere göre filtreleyen ve durum bilgisi olmayan güvenlik duvarlarıdır. Genellikle IP adresi ve port numarası üzerinden kurallar yazılır. Güvenli kabul edilmez. Bir örnekle açıklayalım, bir ağdaki cihazların 80. ve 443. portlara erişiminin olduğunu varsayalım, cihazlar bu portlar üzerinden hizmet alabilirler ama bir saldırganda bu portlar üzerinden ağa saldırı gerçekleştirebilir çünkü meşru bir trafik gibi gözükür. Diğer taraftan iç ağda bir personel veya güvenliği ihlal edilmiş bir makine yine portlar aracılığıyla dışarıya veri sızdırabilir.

![image](https://user-images.githubusercontent.com/70758694/159573095-c7753dad-1a69-459f-9ba4-0241001cb043.png)

### Durum Bilgisi Tutan Güvenlik Duvarları

Bu güvenlik duvarı en çok kullanılan güvenlik duvarı türüdür. IPv4'teki NAT teknolojisinin NAT tablosu tuttuğu gibi bu güvenlik duvarlarıda durum bilgisi tablosu tutarlar. NAT teknolojisinde iç ağda bulunan bir bilgisayar dış ağda bir yere ulaşmak istiyorsa özel (private) IP adresi genel (public) bir IP adresine çevrilir. Bu bilgi yönlendiricinin NAT tablosuna erişmek istediği IP adresiyle kaydedilir. Hedef IP adresinden bir cevap geldiğinde tekrar bu NAT tablosuna bakılır ve tabloda bu satır varsa paket iç ağdaki makineye iletilir ama yoksa çöpe atılır. Bu sayede ev kullanıcıları NAT teknolojisini sağladığı bu güvenlik duvarı özelliği ile dış ağlardan gelebilecek tehditlerden korunur. Durum bilgisi tutan güvenlik duvarlarıda IP adresi çevirmek dışında NAT tekonolojisinin gerçekleştirdiği işlemleri yapar. Bir durum bilgisi tablosu tutulur ve dışarıdan erişmeye çalışan trafikleri engeller.

![image](https://user-images.githubusercontent.com/70758694/159575867-1a0c2f0c-e0ed-405e-8ed4-ac5315c0df0c.png)

### Uygulama Katmanı Güvenlik Duvarları

Uygulama katmanı güvenlik duavarları paketleri 7. katmana kadar inceleyebilir ve zararlı/istenmeyen bir veriyi tespit edip bunu çöpe atabilir. Örnek olarak iç ağdaki cihazlara dış ağa erişirken 80. ve 443. portların kullanımına izin verilmiştir. Eğer dönen cevaplarda veri kısmında zararlı bir kod varsa bu trafik çöpe atılır. Ya da iç ağda istenmeyen/engellenen bir uygulamaya yine portlar aracılığıyla ulaşılmaya çalışılmıştır ama güvenlik duvarı 7. katmana kadar okuma gerçekleştirebildiği için uygulamayı tanımış ve çöpe atmıştır. Bu işlem proxy sunucularda da gerçekleştirilebiliyor. Proxy sunucularda iç ağda bulunan ve dış ağa çıkmak isteyen tüm cihazlar isteklerini proxy suncucularına yönlendirir. Proxy sunucularda bu istekleri dış ağa iletir ve cevaplarınıda aynı şekilde üzerinden geçirir. Bu şekilde paketleri uygulama katmanına kadar okuyabildiği için bir nevi uygulama katmanı güvenlik duvarı görevini gerçkleştirir.

### Yeni Nesil Güvenlik Duvarları

Yeni nesil güvenlik duvarları içerisinde pek çok özellik ile geliyor. UTM güvenlik duvarı özelliklerine sahiptir.Uygulama katmanı güvenlik duvarı aksiyonları alabilir, IPS işlemini gerçekleştirebilir, url filtreleme yapabilir, kullancı adı bazlı engelleme yapabilir, anti-malware özelliği bulunur ve single pass özelliği vardır. Yani tek bir işlemde bu özelliklerin hepsini sağlar. Bu sayede çok daha yüksek bir ağ performansı sunar.

Diğer güvenlik duvarlarıda host tabanlı ve transparan güvenlik duvarlarıdır. Host tabanlı olan işletim sistemler üzerinde kurulan güvenlik duvarlarıdır. Örnek olarak Windows Defender ve Linux Iptables verilebilir. Transparan güvenlik duvarları ise ağ içerisinde bir yönlendiriciden daha çok switch gibi davranır ve bu nedenle diğer güvenlik duvarları gibi tespit edilemez. En kolay yöntem bir traceroute bilgisi almaktır ama switch gibi davrandığı için ağ içinde bu şekilde tespit edilemez. 


